Коронавирусът: данните за 8 декември
"Дневник" публикува актуалните данни, свързани с разпространението на коронавируса в България, давани от държавната Единна информационна система. 
По-надолу в статията могат да се видят графики, които очертават тенденциите от последните месеци по основните показатели - броя заразени, починали и излекувани, броя на пациентите в болници и в интензивни отделения и съотношението между общия брой направени PCR тестове и положителните резултати от тях.
Данните за новозаразените трябва да се четат с уговорката, че от от ноември нататък представят само част от реалната картина в страната, защото се базират само на резултатите от PCR тестовете - единствените официално признати от държавата. 
Статистиката не включва информацията от бързите антигенни тестове, въпреки че техният брой нарасна рязко от началото на ноември, когато започнаха да се използват във фургоните за триаж пред болниците, както и в COVID центровете в големите градове. 
В началото на декември главният държавен здравен инспектор Ангел Кунчев обяви, че скритата заболеваемост (броят на заразените, открити с антигенен тест, но непотвърдени с официалния PCR) е средно около 10-15%.